---
layout: single
title: "千字文"
date:   2014-02-03 14:12:16
categories: Letters Reading
header:
  overlay_image: http://p134u8vmw.bkt.clouddn.com/taotcw_title.jpg
  overlay_filter: 0.5
---

“上梁武帝萧衍）以王羲之书千字，使兴嗣文学侍从员外散骑侍郎周兴嗣）韵为文。奏之，称善，加赐金帛。”

**《千字文》**

天地玄黄 宇宙洪荒 日月盈昃 辰宿列张

    tiān   dì     xuán   huáng   ·  yǔ     zhòu   hóng   huāng
    rì     yuè    yíng   zè      ·  chén   xiù    liè    zhāng

寒来暑往 秋收冬藏 闰余成岁 律吕调阳

    hán    lái    shǔ    wǎng    ·  qiū    shōu   dōng   cáng
    rùn    yú     chéng  suì     ·  lǜ     lǚ     tiáo   yáng

云腾致雨 露结为霜 金生丽水 玉出昆冈

    yún    téng   zhì    yǔ      ·  lù     jié    wéi    shuāng
    jīn    shēng  lì     shuǐ    ·  yù     chū    kūn    gāng

剑号巨阙 珠称夜光 果珍李柰 菜重芥姜

    jiàn   hào    jù     què     ·  zhū    chēng  yè     guāng
    guǒ    zhēn   lǐ     nài     ·  cài    zhòng  jiè    jiāng

海咸河淡 鳞潜羽翔 龙师火帝 鸟官人皇

    hǎi    xián   hé     dàn     ·  lín    qián   yǔ     xiáng
    lóng   shī    huǒ    dì      ·  niǎo   guān   rén    huáng

始制文字 乃服衣裳 推位让国 有虞陶唐

    shǐ    zhì    wén    zì      ·  nǎi    fú     yī     cháng
    tuī    wèi    ràng   guó     ·  yǒu    yú     táo    táng

吊民伐罪 周发殷汤 坐朝问道 垂拱平章

     diào   mín    fá     zuì     ·  zhōu   fā     yīn    tāng
     zuò    cháo   wèn    dào     ·  chuí   gǒng   píng   zhāng

爱育黎首 臣伏戎羌 遐迩一体 率宾归王

     ài     yù     lí     shǒu    ·  chén   fú     róng   qiāng
     xiá    ěr     yī     tǐ      ·  shuài  bīn    guī    wáng

鸣凤在竹 白驹食场 化被草木 赖及万方

     míng   fèng   zài    zhú     ·  bái    jū     shí    chǎng
     huà    bèi    cǎo    mù      ·  lài    jí     wàn    fāng

盖此身发 四大五常 恭惟鞠养 岂敢毁伤

     gài    cǐ     shēn   fà      ·  sì     dà     wǔ     cháng
     gōng   wéi    jū     yǎng    ·  qǐ     gǎn    huǐ    shāng

女慕贞洁 男效才良 知过必改 得能莫忘

     nǚ     mù     zhēn   jié     ·  nán    xiào   cái    liáng
     zhī    guò    bì     gǎi     ·  dé     néng   mò     wàng

罔谈彼短 靡恃己长 信使可覆 器欲难量

     wǎng   tán    bǐ     duǎn    ·  mí     shì    jǐ     cháng
     xìn    shǐ    kě     fù      ·  qì     yù     nán    liáng

墨悲丝染 诗赞羔羊 景行维贤 克念作圣

     mò     bēi    sī     rǎn     ·  shī    zàn    gāo    yáng
     jǐng   xíng   wéi    xián    ·  kè     niàn   zuò    shèng

![欧阳询小楷](http://p134u8vmw.bkt.clouddn.com/taotcw_ouyangxun_1.jpg)

德建名立 形端表正 空谷传声 虚堂习听

     dé     jiàn   míng   lì      ·  xíng   duān   biǎo   zhèng
     kōng   gǔ     chuán  shēng   ·  xū     táng   xí     tīng

祸因恶积 福缘善庆 尺璧非宝 寸阴是竞

     huò    yīn    è      jí      ·  fú     yuán   shàn   qìng
     chǐ    bì     fēi    bǎo     ·  cùn    yīn    shì    jìng

资父事君 曰严与敬 孝当竭力 忠则尽命

     zī     fù     shì    jūn     ·  yuē    yán    yǔ     jìng
     xiào   dāng   jié    lì      ·  zhōng  zé     jìn    mìng

临深履薄 夙兴温凊 似兰斯馨 如松之盛

     lín    shēn   lǚ     báo     ·  sù     xīng   wēn    qìng
     sì     lán    sī     xīn     ·  rú     sōng   zhī    shèng

川流不息 渊澄取映 容止若思 言辞安定

     chuān  liú    bù     xī      ·  yuān   chéng  qǔ     yìng
     róng   zhǐ    ruò    sī      ·  yán    cí     ān     dìng

笃初诚美 慎终宜令 荣业所基 籍甚无竟

     dǔ     chū    chéng  měi     ·  shèn   zhōng  yì     lìng
     róng   yè     suǒ    jī      ·  jí     shèn   wú     jìng

学优登仕 摄职从政 存以甘棠 去而益咏

     xué    yōu    dēng   shì     ·  shè    zhǐ    cóng   zhèng
     cún    yǐ     gān    táng    ·  qù     ér     yì     yǒng

乐殊贵贱 礼别尊卑 上和下睦 夫唱妇随

     yuè    shū    guì    jiàn    ·  lǐ     bié    zūn    bēi
     shàng  hé     xià    mù      ·  fū     chàng  fù     suí

外受傅训 入奉母仪 诸姑伯叔 犹子比儿

     wài    shòu   fù     xùn     ·  rù     fèng   mǔ     yí
     zhū    gū     bó     shú     ·  yōu    zǐ     bǐ     ér

孔怀兄弟 同气连枝 交友投分 切磨箴规

     kǒng   huái   xiōng  dì      ·  tóng   qì     lián   zhī
     jiāo   yǒu    tóu    fēn     ·  qiē    mó     zhēn   guī

仁慈隐恻 造次弗离 节义廉退 颠沛匪亏

     rén    cí     yǐn    cè      ·  zào    cì     fú     lí
     jié    yì     lián   tuì     ·  diān   pèi    fěi    kuī

性静情逸 心动神疲 守真志满 逐物意移

     xìng   jìng   qíng   yì      ·  xīn    dòng   shén   pí
     shǒu   zhēn   zhì    mǎn     ·  zhú    wù     yì     yí

坚持雅操 好爵自縻 都邑华夏 东西二京

     jiān   chí    yǎ     cāo     ·  hǎo    jué    zì     mí
     dū     yì     huá    xià     ·  dōng   xī     èr     jīng

背邙面洛 浮渭据泾 宫殿盘郁 楼观飞惊

     bèi    máng   miàn   luò     ·  fú     wèi    jù     jīng
     gōng   diàn   pán    yù      ·  lóu    guàn   fēi    jīng

图写禽兽 画彩仙灵 丙舍旁启 甲帐对楹

     tú     xiě    qín    shòu    ·  huà    cǎi    xiān   líng
     bǐng   shè    páng   qǐ      ·  jiǎ    zhàng  duì    yíng

肆筵设席 鼓瑟吹笙 升阶纳陛 弁转疑星

     sì     yán    shè    xí      ·  gǔ     sè     chuī   shēng
     shēng  jiē    nà     bì      ·  biàn   zhuàn  yí     xīng

![欧阳询小楷](http://p134u8vmw.bkt.clouddn.com/taotcw_ouyangxun_2.jpg)

右通广内 左达承明 既集坟典 亦聚群英

     yòu    tōng   guǎng  nèi     ·  zuǒ    dá     chéng  míng
     jì     jí     fén    diǎn    ·  yì     jù     qún    yīng

杜稿钟隶 漆书壁经 府罗将相 路侠槐卿

     dù     gǎo    zhōng  lì      ·  qī     shū    bì     jīng
     fǔ     luó    jiàng  xiàng   ·  lù     jiā    huái   qīng

户封八县 家给千兵 高冠陪辇 驱毂振缨

     hù     fēng   bā     xiàn    ·  jiā    jǐ     qiān   bīng
     gāo    guān   péi    niǎn    ·  qū     gǔ     zhèn   yīng

世禄侈富 车驾肥轻 策功茂实 勒碑刻铭

     shì    lù     chǐ    fù      ·  chē    jià    féi    qīng
     cè     gōng   mào    shí     ·  lè     bēi    kè     míng

磻溪伊尹 佐时阿衡 奄宅曲阜 微旦孰营

     pán    xī     yī     yǐn     ·  zuǒ    shí    ē      héng
     yǎn    zhái   qū     fù      ·  wēi    dàn    shú    yíng

桓公匡合 济弱扶倾 绮回汉惠 说感武丁

     huán   gōng   kuāng  hé      ·  jì     ruò    fú     qīng
     qǐ     huí    hàn    huì     ·  yuè    gǎn    wǔ     dīng

俊乂密勿 多士实宁 晋楚更霸 赵魏困横

     jùn    yì     mì     wù      ·  duō    shì    shí    níng
     jìn    chǔ    gēng   bà      ·  zhào   wèi    kùn    héng

假途灭虢 践土会盟 何遵约法 韩弊烦刑

     jiǎ    tú     miè    guó     ·  jiàn   tǔ     huì    méng
     hé     zūn    yuē    fǎ      ·  hán    bì     fán    xíng

起翦颇牧 用军最精 宣威沙漠 驰誉丹青

     qǐ     jiǎn   pō     mù      ·  yòng   jūn    zuì    jīng
     xuān   wēi    shā    mò      ·  chí    yù     dān    qīng

九州禹迹 百郡秦并 岳宗泰岱 禅主云亭

     jiǔ    zhōu   yǔ     jì      ·  bǎi    jùn    qín    bìng
     yuè    zōng   tài    dài     ·  shàn   zhǔ    yún    tíng

雁门紫塞 鸡田赤城 昆池碣石 钜野洞庭

     yàn    mén    zǐ     sài     ·  jī     tián   chì    chéng
     kūn    chí    jié    shí     ·  jù     yě     dòng   tíng

旷远绵邈 岩岫杳冥 治本于农 务兹稼穑

     kuàng  yuǎn   mián   miǎo    ·  yán    xiù    yǎo    míng
     zhì    běn    yú     nóng    ·  wù     zī     jià    sè

俶载南亩 我艺黍稷 税熟贡新 劝赏黜陟

     chù    zǎi    nán    mǔ      ·  wǒ     yì     shǔ    jì
     shuì   shú    gòng   xīn     ·  quàn   shǎng  chù    zhì

孟轲敦素 史鱼秉直 庶几中庸 劳谦谨敕

     mèng   kē     dūn    sù      ·  shǐ    yú     bǐng   zhí
     shù    jǐ     zhōng  yōng    ·  láo    qiān   jǐn    chì

聆音察理 鉴貌辨色 贻厥嘉猷 勉其祗植

     líng   yīn    chá    lǐ      ·  jiàn   mào    biàn   sè
     yí     jué    jiā    yóu     ·  miǎn   qí     zhī    zhí

省躬讥诫 宠增抗极 殆辱近耻 林皋幸即

     xǐng   gōng   jī     jiè     ·  chǒng  zēng   kàng   jí
     dài    rǔ     jìn    chǐ     ·  lín    gāo    xìng   jí

两疏见机 解组谁逼 索居闲处 沉默寂寥

     liǎng  shū    jiàn   jī      ·  jiè    zǔ     shuí   bī
     suǒ    jū     xián   chǔ     ·  chén   mò     jì     liào

![欧阳询小楷](http://p134u8vmw.bkt.clouddn.com/taotcw_ouyangxun_3.jpg)

求古寻论 散虑逍遥 欣奏累遣 戚谢欢招

     qiú    gǔ     xún    lùn     ·  sǎn    lǜ     xiāo   yáo
     xīn    zòu    lèi    qiǎn    ·  qī     xiè    huān   zhāo

渠荷的历 园莽抽条 枇杷晚翠 梧桐蚤凋

     qú     hé     dì     lì      ·  yuán   mǎng   chōu   tiáo
     pí     pá     wǎn    cuì     ·  wú     tóng   zǎo    diāo

陈根委翳 落叶飘摇 游鹍独运 凌摩绛霄

     chén   gēn    wěi    yì      ·  luò    yè     piāo   yáo
     you    kūn    dú     yùn     ·  líng   mó     jiàng  xiāo

耽读玩市 寓目囊箱 易輶攸畏 属耳垣墙

     dān    dú     wán    shì     ·  yù     mù     náng   xiāng
     yì     yóu    yōu    wèi     ·  zhǔ    ěr     yuán   qiáng

具膳餐饭 适口充肠 饱饫烹宰 饥厌糟糠

     jù     shàn   cān    fàn     ·  shì    kǒu    chōng  cháng
     bǎo    yù     pēng   zǎi     ·  jī     yàn    zāo    kāng

亲戚故旧 老少异粮 妾御绩纺 侍巾帷房

     qīn    qì     gù     jiù     ·  lǎo    shào   yì     liáng
     qiè    yù     jì     fǎng    ·  shì    jīn    wéi    fáng

纨扇圆洁 银烛炜煌 昼眠夕寐 蓝笋象床

     wán    shàn   yuán   jié     ·  yín    zhú    wěi    huáng
     zhòu   mián   xī     mèi     ·  lán    sǔn    xiàng  chuáng

弦歌酒宴 接杯举觞 矫手顿足 悦豫且康

     xián   gē     jiǔ    yàn     ·  jié    bēi    jǔ     shāng
     jiǎo   shǒu   dùn    zú      ·  yuè    yù     qiě    kāng

嫡后嗣续 祭祀烝尝 稽颡再拜 悚惧恐惶

     dí     hòu    sì     xù      ·  jì     sì     zhēng  cháng
     jī     sǎng   zài    bài     ·  sǒng   jù     kǒng   huáng

笺牒简要 顾答审详 骸垢想浴 执热愿凉

     jiān   dié    jiǎn   yào     ·  gù     dá     shěn   xiáng
     hái    gòu    xiǎng  yù      ·  zhí    rè     yuàn   liáng

驴骡犊特 骇跃超骧 诛斩贼盗 捕获叛亡

     lǘ     luó    dú     tè      ·  hài    yuè    chāo   xiāng
     zhū    zhǎn   zéi    dào     ·  pǔ     huò    pàn    wáng

布射僚丸 嵇琴阮啸 恬笔伦纸 钧巧任钓

     bù     shè    liáo   wán     ·  jī     qín    ruǎn   xiào
     tián   bǐ     lún    zhǐ     ·  jūn    qiǎo   rén    diào

释纷利俗 并皆佳妙 毛施淑姿 工颦妍笑

     shì    fēn    lì     sú      ·  bìng   jiē    jiā    miào
     máo    shī    shū    zī      ·  gōng   pín    yán    xiào

年矢每催 曦晖朗曜 璇玑悬斡 晦魄环照

     nián   shǐ    měi    cuī     ·  xī     huī    lǎng   yào
     xuán   jī     xuán   wò      ·  huì    pò     huán   zhào

指薪修祜 永绥吉劭 矩步引领 俯仰廊庙

     zhǐ    xīn    xiū    hù      ·  yǒng   suí    jí     shào
     jù     bù     yǐn    lǐng    ·  fǔ     yǎng   láng   miào

束带矜庄 徘徊瞻眺 孤陋寡闻 愚蒙等诮

     shù    dài    jīn    zhuāng  ·  pái    huái   zhān   tiào
     gū     lòu    guǎ    wén     ·  yú     méng   děng   qiào

谓语助者 焉哉乎也

     wèi    yǔ     zhù    zhě     ·  yān    zāi    hū     yě

![欧阳询小楷](http://p134u8vmw.bkt.clouddn.com/taotcw_ouyangxun_4.jpg)
